---
title: 阁主寄语
date: 2017-12-25
thumbnail: /img/poems/GezhuPic.jpeg
categories:
 - 诗词
tags:
 - 诗词
---
搬运公众号文章，此篇是为公众号所做的序。
<!-- more -->

#### 姑妄言之，姑妄听之

高中三年，始有仿写诗词之念。概因所学之中多有古人诗文，更兼潞园古韵，潜移默化，乃心有所感。

初，有校刊征文，是时余新见沁园春格律优雅，遂试作《沁园春•潞河游》一篇投之，未料入选。当时所写，仅记叙潞园之景及余歆羡之情，思虑简陋，文笔稚俗，入选一事实为侥幸。然既有此为基，至其后种种，不由稍感造化之奇妙。

后学业渐重，数理尤甚，以致心生倦怠。而于诗文之类，则可谓百看不厌，每遇佳句，便默念默想。久之，或有只字片语浮现，隐若成句，亦合韵脚，复思之而旋即不见，罔自苦恼。由是常以偶得之词句并当时之感作成随笔，以为练习。

纵览此时所写，多天马行空，少有着意韵脚格律。鄙漏甚多，却也乐得自由，记一时之思绪，有此而已。古人有乘兴而来，尽兴而归者，求而不得，求而既得，皆为人心中执念。若能明心澄意，则可拨云见日，于诱惑之外独善己身。经云：自在无碍，所做皆成。率性而为，不为外物所迷，专于一事，或可终得有成。此皆余当年之感，或不合于当今之势，然既有思虑，且一并记下，留作己观。

#### 补记：

时有同窗好友自号九洲散人，同好古文，通晓历史，善作文论事，兼作诗词。文风犀利，意境洒脱。或与之探讨一二，各得益处，实为一佳友也。时隔数年，谈及此事，得知其诗文多有遗失，不免扼腕。

世事无常，瞬息而变，然能以今日之笔，录昨日之事，明日阅之，悠然一笑，此亦冥冥之中上苍眷顾，如今想来，幸何如之。

#### 后记：

近日拜读《人间词话》，观堂先生谓词之妙唯在境界，实难尽会其高意，然观书赏卷之余，亦有所感。
古人诗词，不知是否亦有知音无觅之千古寂寞蕴含其中？当时情景，那时心绪，既无法诉与他人，不如诉予后世有缘之人......由是后人读其文而感其情，遇其景而知其心，是以诗词蕴千古之心境于寥寥数语之中，诚为先人所创之妙法也。